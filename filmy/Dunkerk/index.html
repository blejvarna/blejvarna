<!DOCTYPE html>
<html>
<head>
 <meta charset="utf-8">
 <!-- Use Dunkerk for dynamic title -->
 <title>Blejvárna</title>

 <!-- Twitter bootstrap (via cdn) -->
 <link rel="stylesheet" href="https://maxcdn.bootstrapcdn.com/bootstrap/3.3.6/css/bootstrap.min.css" integrity="sha384-1q8mTJOASx8j1Au+a5WDVnPi2lkFfwwEAa8hDDdjZlpLegxhjVME1fgjWPGmkzs7" crossorigin="anonymous">

</head>
<body>
 <div class='container'>
  <div class='row'>
 <a class='btn btn-default' href='/'>< Zpět</a>
</div>
<div class='row'>
 <div style="text-align: left;">
 <div class = "col-lg-2">
 </div>
 <div class = "col-lg-6">
 <h1>Dunkerk</h1>
 

 <p>Nedá mi to jinak, než začít tím, kde jsem na projekci byl a co jsem tam zažil. Zprvu jsem musel stát ve frontě s hezkými děvčaty, ale bylo to fajn, jen dokud neotevřely pusu a já nezjistil, jaký mají koeficient IQ. Dozvěděl jsem se třeba, že v biooku měli trabant, ve kterým můžeš sedět a sledovat film, že v Praze je víc kin třeba jako Mat nebo že Nolan točí pěkný filmy. No nene, neke! Kdyby k tomu přidali, že jsme v kině ve “Vrškách” a že do Prahy přijela přes “Masarák”,tak odejdu i se zaplaceným lístkem… Druhá věc byla projekce samotná v kině Pilotů. Nevím proč film měl polovinu jasu než by měl mít a proč jsem přes Zimmerovu velkolepou hudbu slyšel klimatizaci, ale stalo se. Pokusím se tedy sepsat něco pro a něco proti a pokusím se z toho vynechat první dvě negativa, za který film nemůže.<br><a id="more"></a><br>Přemýšlel jsem co Nolan řekl Hardymu, aby si zahrál v jeho novým filmu. “Můžeš si zahrát v mém dalším filmu, ale podjednou podmínkou… Jelikož hrozně moc miluju tvoje oči, ale tvůj zbytek ksichtu to kazí, budeš znova hrát celý film s maskou.” A Hardy to přijme protože je to jen půlka práce herce. Ale jak víte z posledního Batmana, fakt mu to už jde, takže víc ani vidět nechcete.<br>Není to úplně jednoduché zhodnotit jako celek, protože film je rozdělen do tří dějových linií, které se navzájem prolínají, ale v každé jsou trochu odlišné příběhy a situace, ve kterých využívá trochu jiný styl. Přesto si myslím, že se Nolanovi podařilo tyto tři příběhy natočit v podobné atmosféře, která drží celý film nebo alespoň dvě třetiny pohromadě. Ty se totiž drží ve velmi ponuré a tragické až zoufalé rovině, což soundtrack velmi podporuje a tak trošku kombinuje hudební prvky z Počátku (tikot) a z Interstellaru (hutné varhaní doprovody). Osudy a příběhy uvězněných vojáků na pláži Dunkerku musely být vskutku velmi zoufalé a bezvýchodné. Vědět, že se domov skrývá za horizontem pár hodin cesty lodí. Boj na život a na smrt, boj o holé přežití jednotlivce ale i velmi početné skupiny pod neustálým bombardováním ze strany němců, můžeme cítit v samotných kostech. Hudební doprovod je tak silný, až mě donutil se zamyslet, zda nás příliš neodlákává od děje na plátně. Nikdy jsem asi neviděl tak dramatické nakládání záchranných vest do motorového člunu. Naštěstí Nolanovy širokoúhlé záběry na Imax kamery, se to snažili zakrýt a snad i úspěšně protože při záběrech na bojující Spitfiry se mi jen tajil dech. Snad nikdy jsem neviděl tak věrohodné a doslovné záběry z letecké bitvy. “Slyšíš to synu? To jsou motory Rolls-Royce Merlin C. Nejlepší letouny na světě.” Jak už začínáte tušit jeden příběh vypraví osudy vojáku na pláži. Druhý příběh osudy britského vlastence, který se na vlastní nebezpečí vypraví se člunem k břehům Dunkerku a třetí úhel vyprávění z kokpitů pilotů Royal Air Force. Kdybych si měl vybrat jaký byl z nich nejslabší, tak vytáhnu ten příběh ze člunu. Možná je to tím, že jsem viděl Piráty na vlnách, který vzali určitě inspiraci z této události, ale prostě mi to začalo připadat až přehnaně heroistické, kýčovité, slepě vyzdvihované. Nechápejte mě špatně, protože naprosto chápu, že se jedná o reálné příběhy. Mě totiž nevadí, co natočil, ale jak to natočil. Celý se to najednou začalo obracet v naivní reklamu na nějaký nejmenovaný americký nápoj a já jsem pomalu nemohl udržet oči na plátně. Nebýt těch pár záběrů rybářů a závěrečné scény vracejících se vojáků. Byl by ten film jedním z nejzajímavějších válečných snímků, který by se mohl začlenit do pomyslné top desítky.<br>Sečteno potrženo. Má cenu ten film vidět? Rozhodně! Má cenu vidět ten film v kině? Že váháš! Ten film byl natočený pro velké plátno, které vás přesune místem i časem. Takže když si odmyslím to, že Nolan vlastně točí pořád stejně, ale jiný styly filmů, tak poté na filmu těžko budete hledat chybu. V opačným případě se neubráníte úsměvům a to bohužel i ve scénách, kde se za to budete stydět. Ale podívej je to Bane! Jsem rád, že ještě nenatočil žádnou komedii…</p>

 </div>
 </div>
 </div>
 <div class='text-muted'>
        2017-07-30 23:22 
    </div>
</div>
 </div>
</body>
</html>