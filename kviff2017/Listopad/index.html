<!DOCTYPE html>
<html>
<head>
 <meta charset="utf-8">
 <!-- Use Listopad for dynamic title -->
 <title>Blejvárna</title>

 <!-- Twitter bootstrap (via cdn) -->
 <link rel="stylesheet" href="https://maxcdn.bootstrapcdn.com/bootstrap/3.3.6/css/bootstrap.min.css" integrity="sha384-1q8mTJOASx8j1Au+a5WDVnPi2lkFfwwEAa8hDDdjZlpLegxhjVME1fgjWPGmkzs7" crossorigin="anonymous">

</head>
<body>
 <div class='container'>
  <div class='row'>
 <a class='btn btn-default' href='/kviff2017/'>< Zpět</a>
</div>
<div class='row'>
 <div style="text-align: left;">
 <div class = "col-lg-6">
 <h1>Listopad</h1>
 

 <p>Velmi nevšední film, který se vymyká všemu, co jsem do dnešní doby viděl. Velmi těžce bych ho někam řadil nebo přirovnával. Proto spíš bude tenhle popis více o pocitech z filmu, než o něčem konkrétním.<br>Černobílý snímek z celkového hlediska vypovídá příběh dvou mladých lidí, kteří se zamilovali do někoho nesprávného a víceméně se jedná o klasickou strukturu motivu nešťastné lásky. Ale daleko důležitější, než co nám film vypráví, je, jak nám to vypráví. Film se totiž odehrává na venkově někde v Estonsku. Nevím zda se dá přímo datovat doba a kdyby ano, troufal bych si odhadovat 2. pol. 18. století. Myslím si však, že doba není tím nejdůležitějším, protože poměry mezi nejchudším venkovem z dob středověku nebo raného novověku se moc nezměnili, proto může pociťovat jak chuť temného středověku, tak i doby temna z pohledu obyčejných a těch nejchudších lidí.<br>Možná právě pohled skrze myšlení těchto lidí přináší unikátní poetičnost filmu, jelikož se velmi záhy ve filmu začnou zhmotňovat různé křesťanskou a tamními pohanskou mytologií ovlivněné bytosti a nadpřirozené jevy. Můžeme tedy sledovat krásy a hrůzy nevzdělaných lidí, kteří se snaží přežít a zachovat si zbytek vlastní důstojnosti. To vše je podpořeno čistou kamerou, za kterou si odnesli cenu z Newyorského festivalu Tribecca.<br>Jedinou výtkou k celému filmu bych měl časté opakování motivů nebo alegorií. Nebyl by to tak velký přešlap, pokud by se nejednalo o poetický film, který jsou zákonitě jako básně velmi náchylné na věci jenž se zdají “navíc” ve svém obsahu.<br>Nakonec ale musím film doporučit film všem lidem, kteří se vyžívají v perfektní kameře a uměleckých záběrech ala Mrtvý muž. Fanouškům temné a mystické minulosti a nebo jakési grotesknosti, jenž se spojuje s dějinami ošklivosti.<br>Vašíček</p>

 </div>
 </div>
 </div>
 <div class='text-muted'>
        2017-06-29 23:43 
    </div>
</div>
 </div>
</body>
</html>